# -*- mode: mandoku-view; -*-
#+TITLE: 陸士衡文集
#+DATE: 2015-09-11 07:41:16.194731
#+PROPERTY: ID KR4b0006
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0542-009陸士衡文集-卷第九.
<pb:KR4b0006_SBCK_009-1a>¶
陸士衡文集卷第九¶
　　　　晉平原内史吳郡陸　機　士衡¶
　頌　箴　贊　牋　表　文　誄　哀辭¶
　　漢高祖功臣頌　丞相箴¶
　　孔子贊　王子喬贊¶
　　至洛與成都王牋　謝平原内史表¶
　　吊魏武文　吊蔡邕文¶
　　吊吳大帝誄　愍懷太子誄¶
　　吳貞獻處士陸君誄¶
　　吊丞相江陵矦陸公誄¶
<pb:KR4b0006_SBCK_009-1b>¶
　　吳大司馬陸公誄¶
　　晉劉處士參妻王氏夫人誄¶
　　吳大司馬陸公少女哀辭¶
　　　漢高祖功臣頌¶
相國鄼文終矦沛蕭何相國平陽懿矦沛曹參¶
太子少傅留文成矦韓張良丞相曲逆獻矦陽¶
武陳平楚王淮隂韓信梁王昌彭越淮南王六¶
黥布趙景王大梁張耳韓王韓信燕王豐盧綰¶
長沙文王吳芮荆王沛劉賈太傅安國懿矦王¶
陵左丞相絳武矦沛周勃相國舞陽矦沛樊噲¶
<pb:KR4b0006_SBCK_009-2a>¶
右丞相曲周景矦高陽酈商太僕汝隂文矦沛¶
夏矦嬰丞相潁隂懿矦睢陽灌嬰代丞相陽陵¶
景矦魏傅寛車騎將軍信武肅矦靳歙大行廣¶
野君高陽酈食其中郞建信矦齊劉敬大中大¶
夫楚陸賈太子太傅稷嗣君薛叔孫通魏無知¶
護軍中尉隨何新成三老董公轅生將軍紀信¶
御史大夫沛周苛平國君矦公右三十一人與¶
定天下安社稷者也¶
頌曰茫茫宇宙上墋下黷波振四海塵飛五岳¶
九服徘徊三靈改卜赫矣高祖肇載天祿沉跡¶
<pb:KR4b0006_SBCK_009-2b>¶
中鄕飛名帝録慶雲應輝皇階授木龍興泗濵¶
虎嘯豐谷彤雲晝聚素靈夜&KR0152;金精仍頽朱光¶
以渥萬&KR0022;宅心駿民效足堂堂蕭公玉跡是因¶
綢繆叡后無競惟人外濟六師内撫三秦㧞奇¶
夷難邁德振民體國垂制上穆下親名葢羣后¶
是謂宗臣平陽樂道在變則通爰淵爰嘿有此¶
武功長驅河朔電擊壤東協策淮隂亞跡蕭公¶
文成作師通幽洞冥永言配命因心則靈窮神¶
觀化望影揣情&KR0017;無隱謀物無遁形武&KR0028;是闢¶
鴻門是寧隨難滎陽即謀下邑銷印惎廢推齊¶
<pb:KR4b0006_SBCK_009-3a>¶
勸立運籌固陵定策東襲三王從風五矦允集¶
霸楚實䘮皇漢凱入怡顔高覽弭翼鳳戢託跡¶
黃老辭世却粒曲逆宏逹好謀能深游精杳漠¶
神跡是㝷重玄匪奥九地匪沉伐謀先兆擠響¶
于音奇謀六奮嘉慮四廻規主于足離項于懷¶
恪人乃謝楚翼寔摧韓王窘執胡馬洞&KR0271;迎文¶
以謀哭高以哀灼灼淮隂靈武冠世䇿出無方¶
思入神契奮臂雲興騰跡虎噬凌險必夷摧堅¶
則脆肇謀漢濵還定渭表京索旣扼引師北討¶
濟河夷魏登山㓕趙威亮火烈勢踰風掃拾代¶
<pb:KR4b0006_SBCK_009-3b>¶
如遺偃齊猶草二州肅清四&KR0022;咸舉乃眷北燕¶
遂表東海克㓕龍且爰取其旅劉項懸命人謀¶
是與念功惟德辭通絶楚彭越觀時&KR0758;跡匿光¶
民具爾瞻翼爾鷹揚威凌楚域質委漢王靖難¶
河濟即宮舊梁烈烈黥布耽耽其眄名冠強楚¶
鋒猶駭電覩幾蟬蛻悟主革面肇彼梟風翻爲¶
我扇天命方輯王在東夏矯矯三雄至于垓下¶
元凶旣夷寵祿來假保大全祚非德孰可謀之¶
不&KR0391;舎福取禍張耳之賢有聲梁魏士也罔極¶
自貽伊媿俯思舊思仰察五緯脫跡違難披榛¶
<pb:KR4b0006_SBCK_009-4a>¶
來洎改䇿西秦報辱北冀悴葉更耀枯條以肄¶
王信韓孽宅土&KR0271;疆我圖爾才越遷晋陽盧綰¶
自㣲婉娈我皇跨功踰德祚爾輝章人之貪禍¶
寜爲亂亡吳芮之王祚由梅鋗功微勢弱世載¶
忠賢肅肅荆王董我三軍我圖四方殷薦其勛¶
庸親作勞舊楚是分往踐厥宇大啓淮濆安國¶
違親悠悠我思依依哲母旣明且慈引身伏劍¶
永言固之淑人君子寔&KR0022;之基義形於色憤發¶
於辭主亡與亡末命是期絳矦質木多略寡言¶
曾是忠勇惟帝攸歎雲騖靈丘景逸上蘭平代¶
<pb:KR4b0006_SBCK_009-4b>¶
禽豨奄有燕韓寧亂以武斃呂以權滌穢紫宮¶
徴帝太原實惟太尉劉宗以安挾功震主自古¶
所難勲耀上代身終下藩舞陽道迎延帝幽藪¶
宣力王室匪惟厥武揔干鴻門披闥帝宇聳顔¶
誚項掩淚寤主曲周之進于其哲兄俾率爾徒¶
從王于征振威龍蛻攄武庸城六師寔因克荼¶
禽黥猗歟汝隂綽綽有裕戎軒肇跡荷策來附¶
馬煩轡殆不釋擁樹皇儲時乂平城有謀頴隂¶
銳敏屢爲軍鋒奮戈東城禽項定功乗風藉響¶
高歩長江&KR0053;吳引淮光啓于東陽陵之勛元帥¶
<pb:KR4b0006_SBCK_009-5a>¶
是承信武薄伐揚節江陵夷王殄國俾亂作懲¶
恢恢廣野誕節令圖進謁嘉謀退守名都東規¶
白馬北距飛狐即倉敖&KR0067;㨿險三&KR0151;輶軒東踐¶
漢風載徂身死于齊非&KR0003;之&KR0499;我皇寔念言祚¶
爾&KR0012;建信委輅&KR0013;&KR0260;獻寳指明周漢銓時論道¶
移帝伊洛定都酆鎬柔遠鎭邇寔敬攸考抑抑¶
陸生知言之貫往制勁越來訪皇漢附會平勃¶
夷凶翦亂所謂伊人&KR0022;家之彦百王之極舊章¶
靡存漢德雖朗朝儀則昏稷嗣制禮下肅上尊¶
穆穆帝典煥其盈門風晞三代憲流後昆無知¶
<pb:KR4b0006_SBCK_009-5b>¶
叡敏獨昭奇跡察侔蕭相貺同師錫隨何辯逹¶
因資於敵紆漢披楚維生之績皤皤董叟謀我¶
平隂三軍縞素天下歸心&KR0061;生秀朗沉心善照¶
漢斾南振楚威自撓大略淵回元功響效邈哉¶
維人何識之妙紀信誑項軺軒是乗攝齊赴節¶
用死孰懲身與烟消名與風興周苛慷愾心若¶
懷氷形可以暴志不可凌貞&KR0100;偕沒亮跡&KR0031;升¶
帝疇爾庸後嗣是膺天地雖順王心有違懷親¶
望楚永言長悲矦公伏軾皇媪來歸是謂平國¶
寵命有輝震風過物清濁效響大人于興利在¶
<pb:KR4b0006_SBCK_009-6a>¶
攸往弘海者川崇山惟壤韶&KR0500;錯音衮龍比象¶
明明衆哲同濟天網劍宣其利鑒獻其朗文武¶
四充漢祚克廣悠悠遐風千載是仰¶
　　　丞相箴¶
夫導民在簡爲政以仁仁實生愛簡亦易遵㒺¶
䟽下睦禁密巧繁深文碎敎伊何能存故人不¶
可以不審任不可以不忠捨賢昵讒則䘮爾&KR0022;¶
且偏見則昧專聽悔疑耳目之用亦各有期夫¶
豈不察而帷牆隔之矜巳任智是蔽是欺德無¶
逺而不復惡何適而不追存亡日鑒成敗代陳¶
<pb:KR4b0006_SBCK_009-6b>¶
人咸知鏡其貌而莫能照其身¶
　　　孔子贊¶
孔子叡聖配天弘道風扇玄流思探神寳明發¶
懷周興言謨老靈魄有行言觀蒼昊清歌先誡¶
丹書有造¶
　　　王子喬贊¶
遺形靈岳顧景忘歸乗雲倐忽飄颻紫微¶
　　　至洛與成都王牋¶
王室多故禍難荐有羊玄之乗寵凶竪專記朝¶
政姦臣賊子是爲比周皇甫啇同惡相求共爲¶
<pb:KR4b0006_SBCK_009-7a>¶
亂階至令天子飄颻甚於贅旒伏惟明公匡濟¶
之舉義命方宣元戎旣啓風威電赫機以駑暗¶
文武寡施猥&KR0041;横授委任外祵輙承嚴敎董率¶
諸軍唯力是視¶
　　　謝平原内史表一首¶
陪臣陸機言今月九日魏郡太守遣兼丞張含¶
齎板詔書印綬假臣爲平原内史拜受祗竦莫¶
知所裁臣機頓首死罪死罪臣本吳人出自敵¶
國世無先臣宣力之效才非丘園耿介之秀皇¶
澤廣&KR0013;惠濟無遠擢自羣萃累&KR0041;榮進入朝九¶
<pb:KR4b0006_SBCK_009-7b>¶
載歷官有六身登三閣官成兩宮服冕乗軒仰¶
齒貴遊振景㧞迹顧邈同列施重山岳義足&KR0069;¶
没遭國顚沛無節可紀雖&KR0041;曠蕩臣獨何顏俛¶
首頓膝憂媿若厲而橫爲故齊王冏所見枉䧟¶
誣臣與衆人共作禪文幽執囹圄當爲誅始臣¶
之微誠不&KR0018;天地倉卒之際慮有逼迫乃與弟¶
雲及散騎侍郞&KR0061;瑜中書侍郞馮熊尚書右丞¶
崔基廷尉正顧榮汝隂太守曹武思所以&KR0023;免¶
隂&KR0041;避回崎嶇自列片言&KR0215;字不&KR0028;其間事蹤¶
筆跡皆可推校而一朝翻然更以爲罪蕞爾之¶
<pb:KR4b0006_SBCK_009-8a>¶
生尚不足&KR0532;區區本懷實有可悲畏逼天威即¶
罪惟謹鉗口結舌不敢上訴所天莫大之釁日¶
經聖聽肝血之誠終不一聞所以臨難慷&KR0099;而¶
不能不恨恨者唯此而巳重&KR0041;陛下愷悌之宥¶
回霜収電使不隕越復得扶老携㓜生出獄戶¶
懷金拖紫退就散軰感恩惟咎五情震悼跼天¶
&KR1074;地若無所容不悟日月之明遂垂曲照雲雨¶
之澤播及朽瘁忘臣弱才身無足采哀臣零落¶
罪有可察茍削丹書得夷平民則塵洗天波謗¶
絕衆口臣之始望尚未至是猥辱大命顯授符¶
<pb:KR4b0006_SBCK_009-8b>¶
虎使春枯之條更與秋蘭垂芳陸沉之羽復與¶
翔鴻撫翼雖安國免徒起紆青組張敞亡命坐¶
致朱軒方臣所荷未足爲㤗豈臣&KR0041;垢含吝所¶
宜忝竊非臣毀宗夷族所能上報喜懼參并悲¶
慙哽結拘守常憲當便道之官不得束身犇走¶
稽顙城闕瞻係天衢馳心輦轂臣不勝屏營延¶
仰謹拜表以聞¶
　　　吊魏武帝文一首(并序)¶
元康八年機始以臺郞出&KR0024;著作㳺乎祕閣而¶
見魏武帝遺令&KR0099;然歎息傷懷者乆之客曰夫¶
<pb:KR4b0006_SBCK_009-9a>¶
始終者萬物之大歸死生者性命之區域是以¶
臨䘮殯而後悲覩陳根而絕哭今乃傷心百年¶
之際興哀無情之地意者無乃知哀之可有而¶
未識情之可無乎機荅之曰日蝕曲乎交分山¶
崩起於朽壤亦云數而已矣然百姓怪焉者豈¶
不以資高明之質而不免卑濁之累居常安之¶
勢而終嬰傾離之患故夫以廻天倒日之力而¶
不能振形骸之内濟世夷難之智而受困魏闕¶
之下巳而格乎上下者蔵於區區之木光于四¶
表者翳乎蕞爾之土雄心摧於弱情壯圖終於¶
<pb:KR4b0006_SBCK_009-9b>¶
哀志長算屈於短日逺跡頓於促路嗚呼豈特¶
瞽史之異闕景黔&KR0058;之怪頽岸乎觀其所以顧¶
命&KR0193;嗣貽謀四子經國之略旣逺隆家之訓亦¶
弘又云吾在軍中持法是也至於小忿怒大過¶
失不當效也善乎逹人之讜言矣持&KR0078;女而指¶
季豹以示四子曰以累汝因泣下傷哉&KR0494;以天¶
下自任今以愛子託人同乎盡者無餘而得乎¶
亡者無存然而婉孌房闥之内綢繆家人之務¶
則幾乎密與又曰吾婕妤妓人皆著銅雀臺於¶
臺堂上施八尺牀繐帳朝晡上脯糒之屬月朝¶
<pb:KR4b0006_SBCK_009-10a>¶
十五日輙向帳作妓汝等時時登銅雀臺望吾¶
西陵墓田又云餘香可分與諸夫人諸舍中無¶
所不學作&KR0130;組賣也吾歷官所得綬皆著藏中¶
吾餘衣裘可别爲一藏不能者兄弟可共分之¶
旣而竟分焉亡者可以勿求存者可以勿違求¶
與違不其兩傷乎悲夫愛有大而必失惡有甚¶
而必得智慧不能去其惡威力不能全其愛故¶
前識所不用心而聖人罕言焉若乃繫情累於¶
外物留曲念於閨房亦賢俊之所宜廢乎於是¶
遂憤懣而獻吊云爾¶
<pb:KR4b0006_SBCK_009-10b>¶
接皇漢之末緖値王&KR0151;之多違佇重淵以育鱗¶
撫慶雲而遐飛運禮道以載德乗靈風而扇威¶
摧羣雄而電擊舉勍敵其如遺指八極以逺略¶
必翦焉而後綏&KR0117;三才之闕典啓天地之禁闈¶
舉修網之絕紀紐大音之解徽掃雲物以貞觀¶
要萬&KR0151;而來歸丕大德以宏覆援日月而齊暉¶
濟元功於九有固舉世之所推彼人事之大造¶
夫何往而不臻將覆簣於浚谷擠爲山乎九天¶
苟理窮而性盡豈長算之所研悟臨川之有悲¶
固梁木其必顚當建安之三八實大命之所艱¶
<pb:KR4b0006_SBCK_009-11a>¶
雖光昭於曩載將稅駕於此年惟降神之綿邈¶
&KR0396;千載而逺期信斯武之未䘮膺靈符而在兹¶
雖龍飛於文昌非王心之所怡憤西夏以鞠旅¶
泝秦川而舉旗踰鎬京而不豫臨渭濵而有疑¶
冀翌日之云廖彌四旬而成災詠歸&KR0151;以反斾¶
登崤澠而朅來次洛汭而大漸指六軍曰念哉¶
伊君王之赫奕寔終古之所難威先天而葢世¶
力盪海而㧞山厄奚險而弗濟敵何強而不殘¶
毎因禍以提福亦踐危而必安迄在兹而&KR0041;昧¶
慮噤閉而無端委軀命以待難痛没世而永言¶
<pb:KR4b0006_SBCK_009-11b>¶
撫四子以&KR0055;念循膚體而穨歎迨營魄之未離¶
假餘息乎音翰執&KR0078;女以嚬瘁指季豹而漼焉¶
氣衝&KR0109;以嗚咽㖒垂睫而汍瀾違率土以靜寐¶
戢彌天乎一棺咨宏度之峻邈壯大業之允昌¶
思居終而恤始命臨没而肇揚援貞吝以&KR2949;悔¶
雖在我而不&KR0391;惜内顧之纒綿恨末命之微詳¶
紆廣念於&KR0130;組塵清慮於餘香結遺情於婉孌¶
何命促而意長陳法服於帷座陪&KR0444;窕於玉房¶
宣備物於虚器發哀音於舊倡矯戚容以赴節¶
掩零淚而薦觴物無微而不存體無惠而不亡¶
<pb:KR4b0006_SBCK_009-12a>¶
庶聖靈之響像想幽神之復光苟形聲之翳没¶
雖音景其必藏徽清絃而獨奏進脯糒而誰嘗¶
悼繐帳之&KR0115;漠怨西陵之茫茫登雀臺而羣悲¶
眝美目其何望旣睎古以遺累信簡禮而薄&KR0830;¶
彼裘紱於何有貽塵謗於後王嗟大戀之所存¶
故雖哲而不忘覽遺籍以慷&KR0099;獻兹文而悽傷¶
　　　弔蔡邕文¶
彼洪川之方割豈一簣之所堙故尼父之惠訓¶
智必愚而後賢諒知道之巳妙曷信道之未堅¶
忽寗子之保巳效萇叔之違天冀澄河之逺日¶
<pb:KR4b0006_SBCK_009-12b>¶
忘朝露之短年¶
　　　吳大帝誄¶
我皇明明固天寔生體和二合以察三精濯暉¶
育慶懷祥載榮率性而和因心則靈厥靈伊何¶
克聖克仁茂對四象克配乾坤齊明日月考詳¶
&KR0017;神誕自㓜冲叡哲宿照甄化無形探景絕曜¶
巍巍聖姿文武旣俊有覺德徽兆民欣順將熈¶
景命經營九圍登跡岱宗班瑞舊圻上玄匪惠¶
早零聖暉神廬旣考史臣獻貞龍輴啓殯霄載¶
紫庭辰旒飛藻凶旗舉銘崇華熠爍翠葢繁纓¶
<pb:KR4b0006_SBCK_009-13a>¶
千乗結駟萬騎重營簫皷振響和鑾流聲動軫¶
閶闔永背承明顯歩萬官幽驅百靈隨化太素¶
即宫杳&KR0115;億兆同慕泣血如零¶
　　　愍懷太子誄¶
明明皇子成命旣駿保乂皇家載生淑㣧茂德¶
克廣仁姿朗雋當克無疆光紹有&KR0051;如何不吊¶
暴離咎艱曾是遘愍匪降自天肇傾運祚遂䘮¶
華年嗚呼哀哉沉雲旣祛日月增暉靈寵可贈¶
&KR0072;魂難追舊物東反靈柩西歸傷我惠后寂焉¶
翳㓕銜哀駿奔凶服就列追慕徽塵興言斷絕¶
<pb:KR4b0006_SBCK_009-13b>¶
敢誄遺風庶存芳烈其辭曰¶
巍巍皇基奕奕紫微有命旣集天祿永綏篤生¶
太子纂德承茂平紹大烈時惟洪胄奇頴發翹¶
清藻在秀誕自㓜&KR0041;逮事武皇展矣太子播此¶
瓊芳允矣聖祖無言不&KR0391;婉孌乗輿名&KR0073;德昌¶
龍集庚戌日月改度赫赫明明我皇登祚厥登¶
伊何皇統是荷華紱重采翠葢垂葩鸞旗阿那¶
玉衡吐和聿來在宫體亮而誠肅雍皇極思媚¶
紫庭亦旣渉學遵師盛道何年之妙而察之早¶
讜言必復乖義則考惟天有命太子膺之惟皇¶
<pb:KR4b0006_SBCK_009-14a>¶
有慶太子承之當究遐年登兹胡耇緝熈有晉¶
克構帝宇如何晨牝穢我朝聽仰索皇家惟臣¶
明聖惴惴太子終溫且敬銜辭即罪掩淚祗命¶
顯加放流潜肆鴆毒痛矣太子乃離斯酷謂天¶
葢高訴哀靡告鞠躬引分顧景摧剝嗚呼哀哉¶
凡民之䘮有戚有姻太子之殁傍無昵親跼&KR1074;¶
嚴宮絕命禁闈幽柩偏寄&KR0012;魂曷歸嗚呼太子¶
生&KR0072;殁悲匹夫有怨尚或殯霜矧乃太子萬&KR0022;¶
攸望普天扼腕率土懷傷精感六沴咎徴紫房¶
爰兹元輔啓我令圖王赫斯怒天誅靡逋攙搶¶
<pb:KR4b0006_SBCK_009-14b>¶
叱掃元凶服&KR0499;仁詔引咎哀策東徂光復寵祚¶
紹建藐&KR0012;於時暉服粲焉畢陳庭旅舊物堂有¶
故臣孰云太子不見其人嗚呼哀哉旣濟洛川¶
靈斾左廻三軍悽裂都邑如隤&KR0099;矣寤歎念我¶
愍懷¶
　　　吳貞獻處士陸君誄¶
我聞有命天祿有秩如斯古人而有斯疾兄弟¶
之恩離形合氣矧我與君年相亞逮綢繆之遊¶
自曚及朗孩不貳音抱或同襁撫髫並育携手¶
相長行焉比跡誦必共響庶君偕老靈根克固¶
<pb:KR4b0006_SBCK_009-15a>¶
附翼雲霄&KR0031;飛天路人皆年長君獨短祚&KR0150;則¶
同朝遊矣先暮¶
　　　吳丞相江陵矦陸公誄¶
根條伊何苗黃裔舜長發有祥貽我作㣧劉王¶
&KR0018;險冦我西鄰公矦赫怒干戈啓陳金&KR0207;鏡日¶
雲旗降文元玉隕難鯨鯢墜鱗戎漠時殪方域¶
清塵¶
　　　吳大司馬陸公誄¶
我公承&KR0100;高風肅邁明德&KR0071;體徽音奕世昭德¶
伊何克俊克仁德周能事體合機神禮交徒&KR0049;¶
<pb:KR4b0006_SBCK_009-15b>¶
敬睦白屋踧踖曲躬吐食揮沐爰及鰥寡賑此¶
惸獨孚厥惠和脫驂分祿乃命我公誕作元輔¶
位表百辟名茂羣后因是荆人造我寜宇備物¶
典策主冠及斧龍旂飛藻靈鼓樹羽質文殊&KR0151;¶
百異行徹人玩其華鮮識其實於穆我公因心¶
則哲經綸至道終始自結德與行滿美與言溢¶
　　　吳大司馬陸公少女哀辭¶
冉冉晞陽不遂其茂暉暉芳華彫芳落秀遵堂¶
渉室髣髴興想人皆有聲爾獨無響¶
　　　晉劉處士參妻王氏夫人誄¶
<pb:KR4b0006_SBCK_009-16a>¶
猗猗嘉頴朝陽方翹烈風嚴霜殞此秀條璇璣¶
倐忽四序競征清啇激宇蟋蟀吟櫺¶
陸士衡文集卷第九¶
<pb:KR4b0006_SBCK_009-16b>¶
