# -*- mode: mandoku-view; -*-
#+TITLE: 陸士衡文集
#+DATE: 2015-09-11 07:41:16.003731
#+PROPERTY: ID KR4b0006
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB04n0542-004陸士衡文集-卷第四.
<pb:KR4b0006_SBCK_004-1a>¶
陸士衡文集卷第四¶
　　　　晉平原内史吳郡陸　機　士衡¶
　賦四¶
　　浮雲賦　白雲賦¶
　　皷吹賦　漏刻賦¶
　　羽扇賦　鼈賦(并序)¶
　　桒賦(并序)¶
　　　浮雲賦¶
有輕虚之艶象無實體之眞形厚厥本&KR0004;浮沉¶
混并六律籥應八風時邁玄隂觸石甘澤霶霈¶
<pb:KR4b0006_SBCK_004-1b>¶
勢不崇朝露彼無外若層臺高觀重樓疊閣或¶
如鐘首之鬱律乍似寒門之寥廓金柯分玉葉¶
散綠翹明嵓英煥鸞翔鳳翥鴻驚鶴&KR0108;鯨鯢泝¶
波鮫鰐衝遁朱絲亂紀羅袿失領飛僊凌虚隨¶
風遊聘有若芙蓉羣披蕣華揔會車渠統理瑪¶
&KR4346;縟文¶
　　　白雲賦¶
攄神景於八幽合洪化乎&KR0196;煴充宇宙以播象¶
協元氣而齊勲發憤靈石擢性洪流興曜曾泉¶
升跡融丘盈八紘以餘憤雖彌天其未泄豈假¶
<pb:KR4b0006_SBCK_004-2a>¶
期於遷晷遇崇朝而倐忽紅蘂發而菡蓞金翹¶
援而合葩神&KR0053;&KR0017;化弼性違序鳥殊&KR0011;而比栖¶
獸異跡而同處蛟引翳而並潜龍攀鴻而&KR0031;舉¶
鸞舞角以軒罷&KR0743;企翮而延佇長城曲蜿采閣¶
相扶聳瑶臺之嶻嶭構瓊闥之離婁雄虹矯而¶
垂天翠鳥軒而扶日¶
　　　鼓吹賦¶
原皷吹之攸始葢稟命於黃軒播威靈於兹樂¶
亮聖噐而成文騁逸氣而憤壯繞煩手乎曲折¶
舒飄颻以遐洞卷徘徊其如結及其悲唱流音¶
<pb:KR4b0006_SBCK_004-2b>¶
彷徨依違合歡嚼弄乍數乍稀音躑躅於唇吻¶
舌將舒而復廻鼔砰砰以輕投簫嘈嘈而微音¶
詠悲翁之流思怨高臺之難臨顧穹谷以含哀¶
仰歸雲而落音節應氣以舒卷響隨風而浮沉¶
馬頓跡而增鳴士嚬蹙而霑&KR0109;若乃廵郊澤戲¶
野埛奏君馬詠南城慘巫山之遐險歡芳樹之¶
可榮¶
　　　漏刻賦¶
偉聖人之制噐妙萬物而爲基形㒺隆而弗包¶
理何逺而不之寸管俯而隂陽效其誠尺表仰¶
<pb:KR4b0006_SBCK_004-3a>¶
而日月與之期玄鳥懸而八風以情應玉衡立¶
而天地不能欺旣窮神以盡化又設漏以考時¶
爾乃挈金壺以南羅藏幽水而北戢擬洪殺於¶
編鍾順卑高而爲級激懸泉以遠射跨飛途而¶
遥集伏隂蟲以承波呑恒流其如挹是故來象¶
神造去猶&KR0017;幻因勢相引乗靈自薦口納&KR0336;&KR0269;¶
水無滯咽形微獨蠒之緒逝若垂天之電偕四¶
時以合最指昏明乎無殿籠八極於千分度晝¶
夜乎一箭抱百刻以駿浮仰胡人而利見夫其¶
立體也簡而効績也誠其假物也粗而致用也¶
<pb:KR4b0006_SBCK_004-3b>¶
精積水不過一鐘導流不過一筳而用天者因¶
其敏分地者頼其平徴聽者假其察貞觀者借¶
其明考計歷之潜慮測日月之幽情信探&KR0296;之¶
妙術雖無神其若靈¶
　　　羽扇賦¶
昔楚襄王會於章臺之上山西與河右諸矦在¶
焉大夫宋玉唐勒侍皆操白鶴之羽以爲扇諸¶
矦掩麈尾而&KR0015;襄王不恱宋玉趨而進曰敢問¶
諸矦何&KR0015;昔者武王玄覽造扇於前而五明安¶
衆世繫於後各有託於方圓葢受則於箑蒲舎¶
<pb:KR4b0006_SBCK_004-4a>¶
兹器而不用顧奚取於鳥羽宋玉曰夫創始者¶
&KR0106;樸而&KR0346;終者必妍是故烹飪起於熱石玉輅¶
基於推輪安衆方而氣散五明圓而風煩未若¶
兹羽之爲麗固體俊而用鮮彼凌霄之偉鳥播¶
鮮輝之蒨蒨隱九臯以鳳鳴游芳田而龍見醜¶
靈&KR0027;而逺期超長年而乆眄累懷璧於美羽挫¶
千載乎一箭委曲體以受制奏&KR0031;翅而爲扇則¶
其布翮也差洪細秩長短稠不逼稀不簡於是¶
鏤巨獸之齒裁奇木之幹移圓根於正體因天¶
秩乎舊貫鳥不能别其是非人莫敢分其真贗¶
<pb:KR4b0006_SBCK_004-4b>¶
翩姗姗以微振風&KR2397;&KR2397;以垂婉妙自然以爲言¶
故不積而能散其執手也安其應物也誠其招¶
風也利其播氣也平混貴賤而一節風無往而¶
不清憲靈樸於造化審真則而妙觀諸矦曰善¶
宋玉遂言曰伊兹羽之駿敏似南箕之啓扉垂¶
皓曜之奕奕含鮮風之微微襄王仰而拊節諸¶
矦伏而引非皆委扇於楚庭執鳥羽而言歸屬¶
唐勒而爲之辭曰¶
伊鮮禽之令羽夫何翩翩與&KR0396;&KR0396;反寒暑於一¶
掌之末廻八風乎六翮之杪¶
<pb:KR4b0006_SBCK_004-5a>¶
　　　鱉賦(并序)¶
皇太子幸于釣臺漁人獻鱉命侍臣作賦¶
其狀也穹&KR0387;連脅玄甲四周遁方圓於規矩徒¶
廣狹以妨循盈尺而脚寸又取具於指掌鼻嘗¶
氣而忌脂耳無聽而受響是以栖居多逼出處¶
寡便尾不副首足不運身於是從容澤畔肆志¶
汪洋朝戲蘭渚夕息中塘越高波以燕逸竄洪¶
流而潜藏咀蕙蘭之芳荄翳華藕之垂房¶
　　　桑賦(并序)¶
皇太子便坐葢本將軍&KR0033;廬也&KR0004;世祖武皇帝¶
<pb:KR4b0006_SBCK_004-5b>¶
爲中壘將軍植桑一株世更二代年漸三紀扶¶
踈豐&KR0283;抑有瑰異焉¶
夫何佳樹之洪麗超託居乎紫庭羅萬根以下¶
洞矯千條而上征豈民&KR0058;之能植乃世武之所¶
營故其形瑰族&KR0011;體&KR0233;衆木黃中爽理滋榮煩¶
縟綠葉興而盈尺崇條蔓而層㝷希太極以延¶
峙映承明而廣臨華飛鴞之流響想鳴鳥之遺¶
音唯歷數之有紀&KR0106;依物以表德豈神明之所¶
相將我皇之先識誇百丗而勿翦超長年以永¶
植　陸士衡文集卷第四¶
